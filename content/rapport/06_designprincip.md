Design
=======================

En kortfattad analys av tre hemsidors design.


Urval
-----------------------

Jag har valt att utgå från följande tre hemsidor:

https://www.exo-skills.com

https://www.ibias.es

https://www.skatteverket.se/

Urvalet gjordes helt slumpmässigt. Jag började med att googla ”cool design” och hittade en jag tyckte var spännande, de två andra hade jag av olika anledningar redan uppe bland flikarna och tyckte de passade bra. Jag ville ha med en webbsida som var intressant utifrån aspekterna avancerad och uppenbart genomtänkt design. De två andra kontrasterar genom att deras design är funktionell men knappast avancerad även om de har designelement i sig. Värt att notera är att de två mindre avancerade webbsidorna är myndighetssidor varpå det också kan vara en anledning till att de är mindre avancerade utan snarare fokuserat på tillgängliga.

Metod och definitioner:
-------------------------
Som stöd för analysen har jag utgått från definitionerna som används på https://www.canva.com/learn/design-elements-principles/. Metoden blir komparativ och jämförande snarare en kvalitativ studie av hemsidornas innehåll. Det är själva designen som är i fokus snarare än innehållet. Jag har valt att lägga upp bilden för att förenkla för användaren att förstå själva principerna i designanalysen.

![canva](https://learn.canva.com/wp-content/uploads/2015/07/20DP_Infographic.jpg "canvadefinitions")



#### Exo-skills - [https://www.exo-skills.com](https://www.exo-skills.com)



![Exo-skills](../htdocs/img/exoskillls.png "Exo-skills")

Jag inleder men den sidan jag anser sticker ut mest. Här har designen legat i fokus och troligen ligger det en hel del arbete bakom designelementen. Min franska är i stort sätt obefintlig men enligt vad jag listat ut arbetar företag med konsulttjänster inom affärsmetoder, digitala analyser och UX-design med mera. Med tanke på affärsområde så är det förståeligt att de valt att lägga mycket arbete på just designen.

Det första man möts av är färger som kontrasterar varandra. Den översta delen är blå med vit tex och nedre delen vit med blå färg till rubriker. Här har designern valt att använda linjer, inte enbart raka i färgbyten och under själva rubrikerna. Det kan liknas grafiskt vid en ljudsampling.

Linjerna lockar även ögat mot mitten av bilden där företaget slogan finns, bilden upplevs symmetriskt trots att den är osymmetrisk. Här har designern även använt uppskalade siffror som designelement.

När det kommer till färgval så har designern lyckats använda en stor färgpalett, från mörkblått till turkost och rosa men lyckats balanserade färgerna så de inte tar över själva designen. Genomgående är att designern använt geometriska former, figurer och uppskalade siffror som passar till sidans syfte.

Hemsidan upplevs ”lätt” med väl använda whitespaces och information i form av clipart och ikoner. Här presenteras även företagets ”case studies” inom ramen för hemsidans design.

När det kommer de geometriska figurerna så ger de en känsla av rörelser, det gäller även detaljer i exempelvis deras kontaktformulär som även den har rörelser i sig. När bilder har använts har dessa varit inbakade i geometriska former och har använts sparsamt. Pilsymbolen leder användaren genom hela sidan vilket är en intressant detalj som visar på en att designern lagt tanke på användaren.

Slutkommentar: Det går att finna inslag av samtliga designprinciper som tas upp. DDet jag indentifierat är Unity, Harmony , Balance, Hierarchy, Scale, Dominance, Similarity and Contrast. Jag drar också slutsatsen att designern haft fått tid och budget till att arbeta fram en genomtänkt och avancerad design som bevis på företagets kompetens inom området.    





#### Skatteverket - [https://www.skatteverket.se/](https://www.skatteverket.se/)


![Skatteverket](../htdocs/img/skatteverket.png "Skatteverket")

Skatteverket har en sida som av uppenbara skäl är mycket stor och fokuserad på information och administration av ärenden, användare kan logga in och göra skatteärenden såväl som söka information.

Skatteverket har till skillnad från första hemsidan inte som målsättning att sälja designtjänster utan ska tillhandahålla information till medborgare och övriga besökare. Dessutom har myndigheter vissa lagar och regler som styr framför allt webbplatserna ur ett tillgänglighetsperspektiv och därför kan inte heller designers använda hela sin kreativa sida.

Färgerna som används är samma som Skatteverkets färger i logotypen. Blått, gult och svart tex med grå skuggningar. Det första designelementet jag noterade var linjerna och samtliga element på sidan är avgränsade i ett gridsystem. De olika områdena på hemsidan avgränsas med linjer, vertikalt och horisontellt samt med boxar.

Det finns sparsamma effekter för rörelser som designern använt för att göra hemsidan mer lättnavigerad. Det rör sig om mouseover där det förekommer skuggning, pilsymboler och linjer när man för musen över länkar och knappar.
Designen uppfyller målet med att underlätta målet med sidan som är informativ och målinriktad. För designern har troligen resultat och effektivitet varit själva grundprincipen.

Slutkommentar: Själva designen på Skatteverkets hemsida är inte särskilt unik eller inspirerande men fungerar för sitt syfte. Jag har dragit slutsatsen att designprincipen är Unity/Harmony samt Hierarchy.



#### Ayuntamiento de Ibias - [https://www.ibias.es/](https://www.ibias.es/)



![Ayuntamiento de Ibias](../htdocs/img/ibias.png "Ayuntamiento de Ibias")

San Antolín de Ibias är min municipio vilket motsvarar hemkommun i Sverige. Hemsidan är en myndighetssida som riktar sig till kommuninnevånare och besökare.

Första sidan har ett bildspel med bilder som är representativa för regionen och fokuserar på turismnäringen. Målet är delvis att genom bilder locka turister till området. Färgschemat går i blått, grönt och vitt vilket är naturliga färger och passar in på fokuset på naturturism.

Det förekommer lite intressant detaljer på hemsidan så som 360 graders virtuell tur över omgivningarna och man har även videos från området. Designelement som har använts är i första hand linjer, mycket raka linjer som struktur för hemsida. Linjerna uppnås med de naturliga avskiljandena, mellan bilder och i färgschemat.

Det förekommer även andra designelement såsom composition och grids som används i form av boxar och whitespaces.

Slutkommentar: Kommunen är speciell då området har de senaste 10 åren förlorat många arbetstillfällen inom gruvor och industri samt deras underentreprenörer. Nu har fokus lagts på turism vilket är den huvudsakliga näringsverksamheten men som inte har gett den ekonomiska boom som väntats.
Hemsidan är inte avancerad så som första hemsidan utan kan snarare jämföras med Skatteverket även om det ligger mer fokus på marknadsföring av området som turistdestination. Målet är, förutom att ge service till kommuninnevånare att locka besökare vilket designern balanserat genom tydliga boxar som gör det enkelt för kommuninnevånare att hitta rätt och lockande bilder för besökare. När det kommer till designprinicpen har jag identifierat Unity/Harmony samt Hierarchy.


Sammanfattning
-------------------

När det kommer till Skatteverket och Ayuntamiento de Ibias så är det rätt klart att målen är varit att sidorna ska vara lättnavigerade och att man ska kunna hitta rätt bland all information, de uppfyller troligen sina egna mål. Struktur, raka linjer och enkelt färgschema kännetacknar dessa sidor.

Exo-skills är helt annorlunda och har valt fokus på riktigt häftig design. Där kan hemsidan ses som ett skyltfönster för potentiella kunder som letar efter innovativa lösningar. Här har man lagt stort arbete på designen och använt delar av samtliga principer på ett sätt som sticker ut.

Design kan sammantaget både vara ett mål i sig och ett medel för att nå uppsatta mål. Det är inte konstigt att designdelen i sig är viktigare för ett säljande företag än för kommuner och myndigheter. Målen i sig skiljer sig åt och så även vissa krav men de uppfyller hemsidorna uppfyller troligen sina må


Referenser
-------------------

1.  [https://www.canva.com/learn/design-elements-principles/](Canva)

2. [https://www.ibias.es/](https://www.ibias.es/)

3. [https://www.skatteverket.se/](https://www.skatteverket.se/)

4. [https://www.exo-skills.com](https://www.exo-skills.com)

5. [Wikipedia](https://en.wikipedia.org/wiki/Visual_design_elements_and_principles#Principles_of_design)


Anders Johansson 2019-12-23
