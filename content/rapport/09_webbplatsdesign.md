Aktuella trender
=======================

Merehead har listat de trender de förutspått kommer vara i fokus under år 2020. De har identifierat av de viktigaste trenderna som en webbprogrammerare bör ta hänsyn till.  Själva trenderna har tagits fram ett team Merehead som består av UI/UX designers och produktdesigners. De trenderna som de sammanställt är:

Urval trender
------------------------

Adaptiv design som ses som mycket viktig. Webbplatsen ska vara läsbar och tilltalande oavsett skärm, det vill säga den ska vara lika tilltalande om man surfar på telefonen, plattan eller datorn. Största fokus ligger på mobilen då det är lika vanligt att idag att surfa på mobilen som datorn. Här finns också vissa kriterier och det är att man ska enkelt komma åt menykanppen. Det ska vara möjligt att komma åt till exempel ”min sida”, det ska gå att handla via sidan genom att ha exempelvis ”kassa” tillgänglig, prisinformation och ”hjälp” för att nämna några.

Push-notifikationer som kan problematiseras då de kan vara irriterande men likväl hjälpsamma. Denna funktion kan också spärras och ska balanseras utifrån aspekten att de kan skrämma bort besökare som upplever dem irriterande.

Motion design är kan vara exempelvis GIF-animationer som laddar snabbare än en video. Förklaringen till varför GIF-animationer ses som en växande trend är för att användare vill att det ska gå snabbt att ladda. Det ska inte ta längre än fem sekunder. GIF fungerar också lika bra på mobiler.

Videofilmer kommer fortsätta trots GIF-animationernas ökade intåg men det gäller att ha rätt längd för att besökaren ska behålla intresset. Så för att exponera en produkt gäller det att överväga längd om man använder video, de ska absolut inte överstiga fem minuter.

Chatt-botar är en trend som baserar sig på utvecklingen av AI, besökare på hemsidor uppskattar att snabbt kunna få hjälp och därmed behöva leta information själva i mindre utsträckning. Utvecklingen av chatt-botar går snabbt framåt och blir allt bättre. Chatt-botar är också ett billigare alternativ till fysiska personer. Därmed är det viktigt som webbdesigner att ha detta i åtanke.

White space som gör valen tydligt och informationen mer lättillgänglig då det inte blir lika rörigt för ögat.

Interaktivitet ses som en trend för år 2020 utifrån det skapar mer komplexa och dynamiska element så som integrerade video och micro-interaktioner för att nämna några.

Minimalism är också en trend som kombineras med white-space. Här är det gömda navigationsmenyer, mindre färger, mindre knappar och stramare användning av olika fonter.

Val av kategori
---------------------

Jag har valt ut tre kommuner för att undersöka hur de förhåller sig till förutspådda trender. Valet föll på Helsingborg, Stockholms Stad och Luleå. Stockholms Stad utgick jag från hade mer resurser och därför mer moderna inslag, Helsingborgs har ungefär dubbla antalet innevånare mot Luleå vilket även det har med resurser att göra.
De aspekter jag valt utifrån trenderna är adaptiv design, chatt-bot, white-space och minimalism.

Stockholms Stad kan ses som minimalistisk, det är få färger och exempelvis så är själva ”menyn” gömd. Informationen på hemsidan är begränsad utan det har fokuserat på vad som anses vara mest eftersökt. Just vid besöket var julen i fokus utifrån jullovsaktiviteter och exempelvis vart man kan lämna sin julgran. Här används också white-space vilket gör sidan lätt att överskåda. Chatt-bot saknas men när man använder mobilen kommer det upp ”tyck till” där man kan betygsätta sidan men inte möjlighet att kontakta kommunen.
![Stockholm](../htdocs/img/sholm.jpg "Stockholm")

Helsingborgs kommun har en mindre minimalistisk design och här finns menyn överskådlig med mouse over funktion istället. Kommunen har använt till viss del white-space och till skillnad mot Stockholms Stad finns en möjlighet att chatta med kommunen. Det är ingen chatt-bot utan det är direkt chatt med en fysisk person. Chatten har endast öppet under kommunens ordinarie tider. Dock kan det ses som att Helsingborg börjat anamma trenden för 2020. Via mobilen finns menyn gömd och den fungerar utifrån adaptiv design samt att även här dyker det upp möjligheten att chatta.
![Helsingborg](../htdocs/img/hborg.jpg "Helsingborg")

Luleå kommun använder white-space men kan inte sägas vara minimalistisk utifrån att det
finns många val och till viss del har man använt olika fonter samt färger. Även här har man
valt mouse over. Precis som Helsingborg finns det möjlighet att chatta och det valet dyker
också upp direkt. Precis som Helsingborg är det ingen direkt chatt-bot utan vid chatt så är det
en handläggare som svarar, även här har man begränsat möjligheten till chatt till ordinarie
öppettider. Luleå kommuns hemsida fungerar också bra i mobilen och menyerna är
lättillgängliga, här dyker också chattfunktionen upp direkt.
![Luleå](../htdocs/img/lule.jpg "Luleå")

Definitioner:
-------------------------
Jag har använt mig av definitionerna på [Canva](https://www.canva.com/learn/design-elements-principles/) för analysen i huvudsak.
Samt Wikipediaartikeln [Visual design elements and principles](https://en.wikipedia.org/wiki/Visual_design_elements_and_principles#Principles_of_design).


Sammanfattning
-------------------
De utvalda kommunerna har lagt vikt vid att göra information lättillgänglig och enkla att
navigera. Sidorna fungerar också bra i mobilen vilket tyder på att de har en känsla för trenden.
De arbetar också med white-space, minimalism till viss del men det intressanta är att
Stockholms Stad inte har någon chatt-funktion som man finner i Luleå kommun som har
under 80 000 innevånare. Kommuner skulle kunna dra nytta av chatt-bot då det skulle kunna
leda till effektiviseringar men ärenden som kommunen får in kan vara mer komplexa vilket
skulle kräva en större insats för att möta besökarens behov. Vissa trender är nog viktigare för
kommersiella sidor och exempelvis nyhetssidor, det gäller framför allt video och GIF. Dessa
fungerar bra för att exponera produkter när kommuner inte har som avsikt att sälja utan lösa
kommunens innevånare behov av kontakt och information om vad som är på gång i
kommunen. Push-notifikationer skulle kunna vara en kommande trend för kommuner för att
kunna kommunicera och informera kommunens innevånare som vill prenumerera på vad som
händer. Det går att konstatera att det inte är säkert att de större kommunerna har bättre
funktioner än mindre.




Referenser
-------------------

1. [Canva](https://www.canva.com/learn/design-elements-principles/)

2. [Visual design elements and principles](https://en.wikipedia.org/wiki/Visual_design_elements_and_principles#Principles_of_design)

3. [Merehead](https://merehead.com/blog/8-main-trends-of-web-design-2020/)

4. [Stockholm](https://start.stockholm/)

5. [Luleå](https://www.lulea.se/)

6. [Helsingborg](https://helsingborg.se/)


Anders Johansson 2020-01-03
